<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<body>
    Engineers, jab bhagwan ne insaano ko banaya hoga tab bahut jiddi aur shakt mitti se jinhe banaya hoga
wo hi jiwan me Engineering lete hai. Ab kahne ko to duniya me barbaad hone ke bahut tarike hai magar jo
maja Engineering me hai wo aur kaha.

Kuch isi tarah ka vyakti tha Manoj Jaiswal, ek jiddi aur shakt. Jiddi itna ki B.Tech isne mechanical se 
kari lekin Computer Science ke bachho se jyada project iske Github pe Uploaded pade the, Khair ab 
ye jiddi aur shakt bachha corporate ka majdoor ban gya hai, subah uthta hai, nahata hai, aur office
jata hai aur phir aa jaata hai kabhi kabhar ghar waalo se baat bas. na hi koi dost aur na hi koi bhai.

Aaj din mangalwaar tha ye office me hi tha tabhi iske phone me notification aata hai, notification dekh
ke iske muh pe aaj ek alag se khushi thi, aisa lag rha tha ki jaise kisi chote bachhe ho uska pasandida
khilona mil gya ho. Sayad aisa hi tha us notification me kuch to tah jo ye sab se chipa rha tha.. aaj 
pahli baar maine isko ghar jaane ke liye itna betaab dekha aur phir 5 bjte hi isne apna bag uthaya hi tha 
ki tabhi HR Jaya ne pucha "Kaha maalik, aaj itne jaldi ? Tabiyat theek hai na." Ek baat batata hu HR ko 
kabhi aapki tabiyat ke baare me jaan na nhi hota wo bas rokne ke liye ek bolti hai. "Bhukhaar sa lag rha 
hai." sir pakadte huye Manoj ne HR se kaha. Aur phir wo gate ki taraf chal diya. Wo ghar aaya, usne kapde
utara ki tabhi mummy ka phone aaya manoj ne bas itna kaha ki "Kaam bahut hai, abhi karta hu baat."
aur phir wo mobile dekhne laga aur phir utha aur apne laptop pe ek email likh ke send kar diya.

Agle din wo utha aur office gaya kuch der me HR Jaya ne room se pukara "Manoj, thoda cabin me aana."
Manoj ke maathe pe thodi chinta ki lakeerein thi jaise usne koi gunah kiya ho lekin wo phir bhi Jaya ke 
paas gya. Jaya ne use dekhte hi baithne ka ishara kiya aur phir bola "Ye kya hai Manoj. Tum aisa kaise kar
sakte ho." Manoj chup tha . "Bolo.." jaya ne thoda jor se bola. Manoj ne kaha "Mujhe ab yaha aur kaam nhi karna."
"kyu" Jaya ne pucha. Manoj shaant tha phir usne kaha ki " Ab mera man nhi hai". Jaya ne kaha " Kisi ne thode
paise badha diye aur tum bas chodke jaane lage, are abhi company loss me hai aur tum log thoda manage nhi 
kar sakte ho. company ne kitna kuch kiya hai tumhare liye, tumhe muaka diya aur tum kya diye company ko
ye resignation letter." Jaya ne kuch hi der me Manoj ke saare kaam ko najar andaaz kar diya usne nazar andaaz
kiya ki kaise usne US client ke liye office me hi 17 ghante kaam kiya tha aur wo har roj time se pahle aata 
tha aur sabke baad jata tha. Manoj ke aankho me aansu aa gye lekin usne mutthi baandhi aur kaha " Contract
3 saal ka tha aur ab 5 saal ho gye hai. Mujhe lagta hai ki jab mai 5 saal me kuch nhi kiya to aage mujhe yaha
kaam nhi karna chahiye" itna kahke wo utha aur mudke jaane aur gate tak pahunch ke muda aur phir pucha "Notice
period kitna serve karna hai." "30 Din" jaya ne gusse me bola. 

Ab manoj bas office me din gin rha tha koi uska dost tha nhi to uska man office me lagta bhi na tha aur dekhte
dekhte wo din aa gya jis din use aakhiri baar office jana tha. Wo gya logo ne use thanks bola aur company
ki taraf se use gifts aur uski salary mili aur kuch bonuses.

Manoj ghar aaya uske chehre pe sukoon tha ek hafte baad uski joining thi usne socha ki banglore jaane se
pahle ghar bhi chala jaaye. Usne samaan pack kar hi liya tha room ka rent bhi de diya tha owner ko chaabhi
di aur raat ke  hi train se wo ghar nikal gya. Manoj ka ghar Prayagraj me tha, kya mohak sahar hai
aisa lagta hai jaise Devraj Indra bhi swarg se chutti manane yaha aate ho ek taraf Ganga ka prwah aur dusri
targ Yamuna ka shalinta aur in dono ka wo pawan sangam. Aur uske ghaat pe Shiv aur Parwati ka roop liye 
chote chote bachhe aisa lagta hai ki maano sach me khud Shiv hi apna bachpan jeene aaye hai.

Manoj Prayagraj din me 1 bje pahuncha aur usne ek rickshaw ko haath diya aur ghar ki taraf nikal diya.
Itne salo me Prayagraj bilkul nhi badla tha bas haa ab thodi bheed badh gyi thi log thoda jaldi me the
aur ab bhi school ke ladke bike ko bedhang tareeke se chalate the. Kishorawasth cheej hi aisi hai ki usme
aapko samajh nhi aata hai ki ye jo urja aapko feel ho rhi hai uska karna kya hai. Khair kishor aur unki 
harkatein inpe likhne baithunga to pura samay beet jaayega.

Kuch hi der me Manoj Ghar pahunch gya aur bell bajayi andar se ek kutte ke bhaunkne ki awaaj aayi aur mummy
gate pe aayi aur jyo hi unhone dekha ki bahar Manoj hai wo daud ke gate kholi aur Manoj ko pakad ke rone lagi
Manoj lagbhag 5 saal baad ghar aa rha tha. Papa bhi andar hi the unhone bhi dekha ki manoj aaya hai to wo 
bhi uthe aur pahle Edith (kutte) ko baandha kyuki wo jaanta nhi tha Manoj ko aur Manoj ne Mummy aur papa ke
panw chuye aur phir kamre ke andar gya. Ghar ka paint badal gya tha. Manoj ne jo machliya jaane se pahle paali
thi wo badi ho gyi tho. Uska pasandida tota mar chuka tha aur uska pyara kachua kaafi bada aur takatwar ho 
gya tha Manoj baitha hi tha kursi pe tabhi mummy ne pucha "Brush kiye ho?? ","Nhi" Manoj ne uttar diya.
"Kar lo, tab tak Coffee banate hai". Manoj utha aur bag se brush nikala aur paste laga ke apne basin me 
brush karne ke liye gya aur jyo hi usne seesha dekha use aisa laga ki maano uska dil bahut tej dhadak
raha ho. Achanak se use wo sab yaad aagya jo wo 5 saal pahle tha. Isi ghar me usne JEE ki prepration ki thi.
Isi ghar me me usne tution teacher se maar khaya tha yahi usne pahli baar aquarium laya tha aur fir usme machli paali
thi. Uska bachpana uske saamne gujar gaya tha. Aur usne bas kisi tarah se apne aansu roke aur phir coffee peene baith 
gya aur phir mummy se bola "Ganga naha ke aate hai ham." Mummy ne kaha "Abhi to aaye ho abhi kaha chal diye."
Phir Manoj ne kaha "Bas yu gaya aur yu aaya." aur ye kahte huye wo gate se bahar chala gya th, mummy ne bhi saans
bharte huye kaha "Biyaah ki umra ho rhi hai aur bachpana dekho iska."

Ganga Naha ke Manoj gahr aaya to usne dekha ki mummy so rhi hai, Manoj unhe uthate huye bola,"Khana khaa liye?"
"Aise kaise, itte din baad mere laadla ghar aaya hai bina usko khilaye kaise khaa lu." mummy neend se uthte huy kaha.
Itne me papa aaye aur bole,"Ki bag tumhare waale room me rakh diye hai jaao kapde dusre pahan lo." Papa ko chust kapde
kuch kam pasand aate the unke hisaab se kapde prayawarn ke anukool pahanne chahiye. 

Bade hi saade vichaar ke hai Mr. Jaiswal kahne ko to Allahabad me 2 Electric Appliances aur 1 Mithayi ki dukaan hai
unki lekin aaj bhi wo gaadi bahut kam hi ghar se nikalte hai. Na koi nasha, na kahi faaltu ki baithak bas ghar se dukaan
aur dukaan se ghar. Manoj, Mummy aur Papa teeno saath baith ke khana khaane lage aur khaate huye Manoj bola "Maine 
job chod di hai, aur meri job ab banglore me lagi hai." Mummy ne kaha "Phir se tumhe sab kuch badalna padega.". Papa 
kuch der soche aur bole," Ki kab tak tum kisi naukar bane rahoge are ho gya aa jaao ghar dukaano ke malik bano."
Manoj ne kaha "Ham abhi naukar ban ke hi khus hai aap dukaan chalao jab lagega ki ab malik ban ne ke kabil ban gya hu
tab ban jauanga." Papa ne bhau unche kiye aur bola "Kabil hoge tab, Tum baniya pariwar ke ho, tumhare umra me mai baap 
ban gya tha aur tum isi sab me lage ho are ab shaadi karo aur dukaan sambhalo aur pariwar ke beech me raho, faaltu ka
vanwaas jhel rhe ho." "Bhagwaan Ram bhi vanvaas ke baad hi raja ban paaye the papa mai bhi ban jaaunga." hanste huye 
Manoj ne kaha. Sabne khana khaa liya tha aur shaam bhi ho gyi thi thoda araam karke jab Manoj utha to mummy ne pucha
ki kab jaana hai to manoj ne kaha "Subah 8 baje hi Bamrauli se Flight hai." Mummy ne kaha "Shukla Uncle se baat kar
lena sayad unka flat hai banglore me waise Kaun si Company me ho." "AYU-AI karke ek AI ki company hai, khair mai Shukla 
Uncle se baat kar lunga aap tention na lo." Iske baad manoj ne raat ka khana khaya aur subah 4 bje hi ghar se nikal diya

12 Ghante ke lambe yatra ke baad Manoj banglore pahuncha, usne cab book kari aur Shukla Uncle ke flat pe pahuncha waha pe 
Shukla Uncle ne lagbhag sara intezaam kar rakha tha. Manoj ko dekhte hi Mr.Shukla Chahak uthe aur haath badhate huye kaha 
"Ae Hero, aa jaa mera bachha, aur bata kaise aaya hai yaha pe." "Job ke liye Chacha ji " Panw chute huye Manoj ne kaha. 
"Koi nhi, ye flat khaali hai raho yahi pe tab tak." Bag rakhte huye Manoj pucha "Chacha wo kiraya kitna hoga?"
"Ab apne bachhe se kya paise lunga mai, bas 30 de dena." kandhe pe haath rakhte huye Mr.Shukla ne kaha. "Achaa.." hanste huye
Manoj ne Mr.Shukla se kaha. Phir Mr.Shukla ne chalne ke liye kaha.
Manoj unhe gate tak chodd ke aaya aur phir baith ke TV on kiya aur Mummy ko call karke baat karne laga.

3-4 Din me Manoj ab sab kuch vyavsthit kar liya tha aur ab use Monday ko office jana tha.

Monday ko subah Manoj subah jaldi uth gya aur naha dho ke wo office chala gya sabne waha pe uska achhe se welcome kiya.
Manoj apne manager se mila jinka naam tha Mrs. Julie Awasthi. Mrs Awasthi ne Manoj ko cabin me bulaya aur kaha "Look Mr Jaiswal
I want you for a long a project as a project manager for Founder and CEO of Ayu-AI, Cause he want something very 
unique to deploy in market. Hope you Understand it. Take your team, make a budget and do it everything fast."

Manoj ne do mahine jam ke kaam kiya aur duniya bhar ke reasearch paper padh daale aur usne ek hi kami lagbhag har kism ke 
AI models me paayi ki wo Industrial work ke liye sahi hai par wo personal use jaise ki baat karne ke liye sahi nhi hai.
Jo kuch hai bhi wo bhi bas uttar dete hai aur uttar dene aur baat karne me fark hai. 2 Mahine baad usne presentation,
budget aur team ko prepare kar ke manager Mrs. Awasthi ke paas gaya. Mrs. Awasthi us se Impress ho gyi aur unhone seedha
CEO sir ko call kar diya. CEO sahab ye sunte hi ghante bhar me office aa gye aur wo seedha Mrs Awasthi ke Cabin me gye 
aur Manoj ki taraf haath badha ke bole," Hi I am Ayush Raj." "Hello,Sir" ladkhadtae huye swar me Manoj bola. CEO sahab
bas naam ke CEO the unka vyaktitva pura pahalwaano wala tha aisa lagta tha ki maano abhi akhaade se aa rhe ho. "Are aap ghabra
kyu rhe hai Mr.Jaiswal" Hanste huye Ayush-Raj ne kaha.

Fir Manoj ne apne pure Idea ko CEO sahab ko samajhaya aur uske Idea se CEO sahab bhi khus huye.
Aur uske project ko manjoori mil gyi.

Manoj ne pahle hi bol diya tha ki wo AI ke liye Office server ka nhi alag se server ka use karega aur wo sab ek nye office me 
install hoga. 

Saare Intezaam ho jaane ke baad 
</body>
</html>